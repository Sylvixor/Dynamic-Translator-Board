# Context en Probleemstelling  
## Dynamic Translator Board

---

## Context
In grote steden komt overlast in verschillende vormen veel voor, zoals geluidsoverlast, luchtvervuiling en lichtvervuiling. Deze vormen van overlast worden momenteel vaak weergegeven met verouderde modellen en grafieken, waardoor de resultaten niet altijd accuraat zijn.

Het doel is dat particulieren deze vormen van overlast zelf kunnen aantonen om beleidsmakers of overheden aan te zetten tot actie. Hiervoor wordt de Dynamic Translator Board (DTB) module ingezet, die binnen dit project verder wordt ontwikkeld.

---

## Bedrijf
Het project wordt aangeboden door **Cyrb**, een startup uit Den Haag die is opgericht in het voorjaar van 2020. Cyrb richt zich op het meten en analyseren van geluidsoverlast in stedelijke omgevingen met behulp van sensoren, gecombineerd met dashboards voor bewoners en ondernemers.

Bij een project in Scheveningen heeft Cyrb bijvoorbeeld ongeveer tien sensoren geplaatst om geluid en verkeersgerelateerde drukte te monitoren. Cyrb zet hierbij niet alleen techniek in door simpelweg sensoren te plaatsen, maar werkt vanuit co-creatie met betrokken partijen zoals omwonenden en ondernemers. Door gegevens zoals geluidsniveaus, verkeersintensiteit, windrichting en luchtvochtigheid te combineren, kan een zogenaamde *geluidsverwachting* worden opgesteld, zodat betrokkenen beter kunnen anticiperen op overlast.

---

## Probleemstelling
De Dynamic Translator Board module bestaat in de basis al en is door Cyrb zelf ontworpen. De hardware bevat functionerende sensoraansluitingen en sensoren, zoals een microfoon. Hoewel de module technisch vrijwel marktklaar is, vormt de gebruikersvriendelijkheid een groot knelpunt.

Voor een gemiddelde gebruiker is het momenteel nauwelijks mogelijk om zelfstandig aanpassingen te doen aan de DTB, zoals het wisselen van sensoren of het inzien van meetdata, zonder uitgebreide technische kennis. Hierdoor is de DTB niet *plug-and-play* en onvoldoende toegankelijk voor eindgebruikers.

---

## Opdrachtomschrijving
Het doel van Cyrb met dit project is het leggen van een basis voor het oplossen van het gebruikersvriendelijkheidsprobleem. De scope van het project is bewust flexibel gehouden en afhankelijk van de haalbaarheid van individuele taken.

De primaire opdracht is het modulair en eenvoudig uitwisselbaar maken van sensoren, zodat ook gebruikers zonder technische kennis hiermee kunnen werken. Hiervoor moet zowel de software als mogelijk de huidige hardware worden geanalyseerd om te bepalen waar aanpassingen noodzakelijk zijn.

Indien binnen de projectperiode aan deze kernvereisten wordt voldaan, zijn uitbreidingen mogelijk. Hierbij kan gedacht worden aan aanvullende functionaliteiten zoals een interactief dashboard om meetdata inzichtelijk te maken.

---

## (Onderzoeks)vragen

**Hoe kan automatische sensordetectie plaatsvinden?**  
Deze onderzoeksvraag wordt behandeld in het document *Modulariteitsonderzoek*.

**Welke sensoren zijn verplicht om toe te kunnen passen?**  
Deze vraag wordt beantwoord in het document *Requirementsanalyse*.

**Hoe kan een programma naar de Raspberry Pi worden geflasht?**  
Deze vraag is beantwoord aan de hand van documentatie van de Raspberry Pi Foundation:  
*Getting started with Raspberry Pi Pico-series microcontrollers* (2021).

**Hoe zit het geleverde product qua documentatie en code in elkaar?**  
Deze vraag wordt beantwoord in het document *Requirements + User Stories*.

---

## Changelog

| Versie | Datum | Wijziging |
|------|------|----------|
| 1.0 | 12-11-2025 | Uitbreiding onderzoeksvragen |
| 2.0 | 26-01-2026 | Toevoeging studentnummer |
